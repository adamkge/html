<!DOCTYPE html>
<html lang="en">
<head>
    <meta charset="UTF-8">
    <title>ROMHÁNYI</title>
</head>
<body>
<div title ="vers mindnekinek">
    <h3>Zebra:</h3>

Egy tévedés áldozata vagyok.
Az elefánt átkelt rajtam gyalog.

    <h3>Seregély:</h3>

Elhunytam, mert az idén
sörét nôtt a venyigén.
Szüretkor a puskák
rám szórták a mustját.

        <h3>Hangya:</h3>

Kinek járandója csak egy apró morzsa,
ne kapjon fel veknit, mert ez lesz a sorsa.

            <h3>Nerc:</h3>

Hogy lenyúztak, ó, én árva,
elvittek az operába!
Lógott ott még hód, nyest, menyét.
O, hogy utálom a zenét!

                <h3>Gödény:</h3>

Ha volna sírkövem, megtudnád belôle,
azért nincs, mert azt is elittam elôre.

                    <h3>Egy sáska a hadból:</h3>

Vajon én nyugszom itt, vagy egy másik sáska?
...Várnom kell az esti névsorolvasásra.

                        <h3>Vakondok:</h3>

Feltemettek. Az se tudom, kicsodák.
Most felülrôl szagolom az ibolyát.

                            <h3>Cerkóf:</h3>

Azt hittem, hogy a kókusz még éretlen.
Tévedtem.

                                <h3>Hülye tyúk:</h3>

Csábos voltam csitri jérce koromtól.
Az érckakas rám ugrott a toronyból.

                                    <h3>Galamb:</h3>

Dörgedelmes intelmembôl tanulj, hogyha tudsz:
Az ágyúcsô égnek mered, mégsem galambdúc.

                                        <h3>Lajhár:</h3>

Lustább voltam én, mint mások.
Pihengettem. De ez már sok!
</div>
</body>
</html>
